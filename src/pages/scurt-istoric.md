---
title: Scurt istoric
file: /uploads/scoala.jpg
featured:
  isFeatured: true
  image: /uploads/scoala.jpg
  excerpt: În 1882, în Romanu s-a înființat prima școală, o școală de băieți
    întreținută de stat și frecventată de 25 de elevi. În 1890 s-a înființat și
    o școală de fete, frecventată de 40 de eleve, întreținută de județ și de
    comună. Potrivit monografului Nae Vasilescu, în 1906 în Romanu exista o
    școală mixtă cu un local propriu, construit în anul 1890. În anul 1892 se
    pun bazele gradiniței în satul Romanu. În 1962 au început lucrările pentru
    un nou sediu al școlii, acestea fiind finalizate în 1965.
permalink: true
eleventyNavigation:
  showInMenu: true
  order: 1
  key: Scurt istoric
  parent: Date generale
showSubPages: true
---

În 1882, în Romanu s-a înființat prima școală, o școală de băieți întreținută de stat și frecventată de 25 de elevi. În 1890 s-a înființat și o școală de fete, frecventată de 40 de eleve, întreținută de județ și de comună. Potrivit monografului Nae Vasilescu, în 1906 în Romanu exista o școală mixtă cu un local propriu, construit în anul 1890. În anul 1892 se pun bazele gradiniței în satul Romanu.  În 1962 au început lucrările pentru un nou sediu al școlii, acestea fiind finalizate în 1965.

În satul Oancea, în 1923 era menționată o școală cu o sală de clasă. În 1963 au început lucrările de extindere a școlii din Oancea, deoarece cele trei încăperi nu puteau asigura un proces educativ de calitate pentru cele 8 clase care existau.  A fost construită încă o sală de clasă, spațiu insuficient atât timp cât pentru anul școlar 1964-1965, a fost amenjată o sală de clasă în cancelarie. Începând cu anul școlar 2010-2011, în urma reorganizării rețelei școlare, în  Oancea nu mai există școală.

Şcoala a avut de-a lungul timpului mai multe denumiri: Şcoala mixtă de patru clase, Şcoala elementară de şapte clase, Şcoala generală.

Creşterea demografică a impus extinderea şcolarizării mai întâi la clasele I-VIII, apoi la prima treaptă de liceu cu profil agroindustrial păna în anul 1991.

### Ca unitate şcolară cu personalitate juridică, Şcoala Gimnazială Romanu datează din 1 ianuarie 2005 şi cuprinde următoarele structuri: 

- Şcoala Gimnazială Romanu, cu sediul în localitatea Romanu, care funcţionează cu 5 clase primare şi 4 clase gimnaziale;
- Grădiniţa cu Program Normal Romanu, cu sediul în localitatea Romanu, care funcţionează cu două grupe combinate;
- Gădiniţa cu Program Normal Oancea, cu sediul în satul Oancea, care funcţionează cu o singură grupă combinată.

Fiecare clădire este dotată corespunzător desfăşurării actului educaţional.

Școala noastră implementează proiectul [Kidibot](https://www.kidibot.ro/)
