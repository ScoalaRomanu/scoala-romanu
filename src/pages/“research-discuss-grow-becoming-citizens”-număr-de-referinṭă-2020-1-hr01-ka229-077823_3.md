---
title: "“Research, Discuss, Grow: Becoming Citizens”, număr de referinṭă
  2020-1-HR01-KA229-077823_3"
showSubPages: true
file: /uploads/whatsapp-image-2021-05-12-at-17.26.12.jpeg
featured:
  isFeatured: false
permalink: true
eleventyNavigation:
  showInMenu: false
  order: 1
  key: "“Research, Discuss, Grow: Becoming Citizens”, număr de referinṭă
    2020-1-HR01-KA229-077823_3"
  parent: Proiecte Erasmus + 2020-2022
---
Școala Gimnazială Romanu este partener în cadrul parteneriatului strategic „Research, Discuss, Grow: Becoming Citizens”, cu numarul de referință 2020-1-HR01-KA229-077823, finantat de Comisia Europeană, prin programul Erasmus+, Actiunea KA2, parteneriate strategice doar între școli, prin Agentia Națională de Programe Comunitare și Dezvoltare Profesională. Proiectul are o durata de doi ani și va începe în luna decembrie 2020.

Proiectul reunește 5 școli din 4 țări diferite (Croația – Osnovna skola Odra (coordonator), România – Școala Gimnazială Romanu, Bulgaria – 25 Dr Petar Beron Sofia, Turcia – Mimar Sinan Ortaokulu si Tirebolu Anadolu Lisesi), școli cu servicii sociale și educaționale circumstanțe variind de la destul de asemănătoare la radical diferite. Coordonatorul proiectului este d-na prof. Lidia Nistor.

Scopul principal al proiectului este de a dezolta competențele civice și interpersonale ale elevilor din școlile partenere. Prin intermediul acestui proiect se dorește dezvoltarea cunoștințelor legate de cetățenie, a abilităților și atitudinilor relevante pentru a întelege atât contextele locale, cât și pe cele europene. Au fost identificate cinci domenii cheie ale vieții civice (participare politică, stereotipuri, migrație, educație, roluri familiale), domenii ușor de înțeles pentru elevii cu vârste cuprinse între 12-15 ani. Aceste domenii-cheie sunt relevante pentru orice viitor cetățean european.

Diversitatea activitatilor ii va ajuta pe elevi să înțeleagă propriul context social, precum și alte contexte europene și să își dezvolte abilitățile necesare de a se adapta în alte societăți. Participanții la proiect își vor dezvolta orizontul cultural, vor dobândi abilitățile și își vor  dezvolta atitudini necesare pentru a trăi într-un mediu globalizat, interconectat și multicultural, asa cum este Europa astazi. Dinamica activităților vizează capacitatea elevilor de a comunica constructiv în diferite situații sociale, de a crea încredere și a manifesta empatie, de a menține separate viața personală și cea profesională, de a negocia, de a manifesta solidaritate în rezolvarea problemelor care afectează comunitatea, de a dezvolta capacitatea de a relaționa eficient cu instituții din domeniul public și de a se implica activ în oportunitățile oferite la nivel local, regional, național sau european.

Proiectul va avea un impact puternic asupra elevilor care își vor înțelege drepturile și obligațiile politice, punând la îndoială practica stereotipurilor, înțelegând cauzele migrarii și empatizând cu refugiații, apreciind educația lor, punând la îndoială rolurile familiale tipice și stereotipurile de gen; asupra profesorilor, care își vor îmbunătăți practicile de predare; asupra părinților și familiilor elevilor implicati, care își vor îmbogățiți orizontul cultural prin interacțiunea cu elevii din alte țări; asupra comunitatii locale, care se va reconecta prin acțiuni de solidaritate reciprocă.

Produsele create în cadrul proiectului vor putea fi integrate în curriculum-ul școlilor implicate, în special în predarea orelor de educație socială. Astfel, școlile partenere vor căpăta o dimensiune europeană.