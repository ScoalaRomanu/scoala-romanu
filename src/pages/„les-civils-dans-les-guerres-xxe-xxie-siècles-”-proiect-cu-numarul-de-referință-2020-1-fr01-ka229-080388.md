---
title: „Les civils dans les guerres, XXe-XXIe siècles.”, proiect cu numarul de
  referință 2020-1-FR01-KA229-080388
showSubPages: true
featured:
  isFeatured: false
permalink: true
eleventyNavigation:
  showInMenu: false
  order: 1
  key: „Les civils dans les guerres, XXe-XXIe siècles.”, proiect cu numarul de
    referință 2020-1-FR01-KA229-080388
  parent: Proiecte Erasmus + 2020-2022
---
Începând cu luna septembrie 2020 până în luna august 2022 la Școala Gimnazială Romanu se va derula parteneriatului strategic „Les civils dans les guerres, XXe-XXIe siècles.”, proiect cu numarul de referință 2020-1-FR01-KA229-080388 și finanțat de Comisia Europeană, prin programul Erasmus+, Acțiunea KA2, parteneriate strategice doar între școli, prin Agenția Națională de Programe Comunitare și Dezvoltare Profesională. Proiectul reunește școli din 3 țări europene: Franta – Collège Alain Fournier (coordonator), România – Școala Gimnazială Romanu și Germania – Herderschule Giessen. Coordonatorul proiectului este d-na prof. Lidia Nistor.

Participanții directi la mobilitățile de proiect vor fi un numar de 95 de elevi și 24 de cadre didactice. Fiecare țară parteneră va fi gazdă, având astfel posibilitatea de a-și prezenta exemplele de bună practică și de a realiza activități de lucru împreună cu participanții la mobilități.

Obiectivele proiectului sunt de a promova valorile europene, de a reduce abandonul școlar, de a încuraja educația interculturală și intergeneratională și de a promova învățarea limbilor straine.

Elevii vor întelege importanța și necesitatea respectării demnității umane, libertății, democrației, egalității, statului de drept, precum și respectarea drepturilor omului.  Pornind de la aceste valori, Uniunea Europeana a reușit să reunească țări, comunități și oameni într-un proiect politic unic, care a asigurat Europei cea mai îndelungată perioadă de pace de până acum, ceea ce, la rândul său, a favorizat stabilitatea socială și prosperitatea economică. Este important ca elevii implicati in proiect sa fie constienti de aceste valori care constituie trăsătura distinctă a identității și modului de viață europene și oferă Uniunii Europene un loc pe scena mondială. În cadrul proiectului va fi realizata o expozitie care va conține mărturii colectate de elevi implicați în proiect, mărturii care vor arata ce reprezinta Europa pentru diferiți europeni. Un alt produs al proiectului este reprezentat de colecția de  scrisori ale unor persoane din comunitatea locală care își vor povesti călătoria din generație în generație de-a lungul secolelor al XX lea și al XXI lea. Aceasta colectia va face posibilă înțelegerea vieții de zi cu zi a civililor europeni și mai precis în timpul războaielor.

Acest proiect de tip Erasmus+ este o confirmare a faptului ca mobilitatea și contactele transfrontaliere sunt o modalitate eficientă de a experimenta identitatea europeană. Proiectul va îmbina mobilitățile fizice cu cele virtuale realizate prin intermediul platformei e-Twinning.

Proiectul va da și o dimensiunea europeană predării, materialele create putând fi folosite în cadrul orelor de Educatie Interculturală, disciplină studiată la clasa a VI-a. Astfel, elevii vor putea utiliza materiale create de catre colegii lor europeni, materiale care vor avea drept obiectiv să îi ajute pe elevi să învețe ce înseamnă identitatea europeană în toată diversitatea ei, precum și să-si întărească sentimentul de apartenență la Europa și să promoveze o mai bună înțelegere a Uniunii Europene și a statelor sale membre.