---
title: „Save E.A.R.T.H. Environmental Awareness Reforming Teenagers’ Horizon”,
  cu numarul de referință 2020-1-DE03-KA229-077207
showSubPages: true
featured:
  isFeatured: false
permalink: true
eleventyNavigation:
  showInMenu: false
  order: 1
  key: „Save E.A.R.T.H. Environmental Awareness Reforming Teenagers’ Horizon”, cu
    numarul de referință 2020-1-DE03-KA229-077207
  parent: Proiecte Erasmus + 2020-2022
---
Școala Gimnazială Romanu își propune să integreze în curriculumul școlar obiectivele de dezvoltare durabilă (ODD), stabilite în 2015 de Adunarea Generală a Organizației Națiunilor Unite și promovate ca Obiective la nivel Mondial până în 2030. Astfel, Școala Gimnazială Romanu este partener în cadrul parteneriatului strategic „Save E.A.R.T.H. Environmental Awareness Reforming Teenagers’ Horizon”, cu numarul de referință 2020-1-DE03-KA229-077207, finanțat de Comisia Europeană, prin programul Erasmus+, Acțiunea KA2, parteneriate strategice doar între școli, prin Agentia Națională de Programe Comunitare și Dezvoltare Profesională.

Proiectul se va derula în perioada septembrie 2020 până în august 2022 și este un parteneriat între școli din 6 țări: Germania – Gesamtschule Uellendahl-Katernberg (coordonator), România – Școala Gimnazială Romanu, Italia – Istituto Comprensivo Largo San Pio V, Suedia – Stiftelsen Stockholm International School, Grecia – 1st High School Of Kalampaka si Olanda – Vechtstede College. Coordonatorul proiectului este d-na prof. Lidia Nistor.

Acest proiect are ca scop sporirea interesului elevilor pentru schimbările climatice, conștientizând situația actuală în care se află planeta noastră și pericolele cu care se confruntă Pământul. Este o prerogativă pentru fiecare ființă umană să acționeze acum și să adopte o nouă mentalitate în ceea ce privește mediul nostru.

Prin acest proiect partenerii implicați își propun ca elevii implicați să afle mai multe despre consecințele dezvoltării umane asupra habitatelor animalelor și plantelor, să observe cum inovațiile, invențiile și campaniile pot influenta mediul inconjurator, să reflecteze asupra propriilor posibilități de a avea un comportament ecologic, să afle informații despre cum își propun țările partenere să salveze planeta prin intermediul industriei și infrastructurii, să conștientizeze cât de importantă va fi energia curată pentru viitorul și ce pot face pentru a economisi energie, să cunoască ce înseamnă surse regenerabile de energie și cum sunt implementate în practică, să înțeleagă ce înseamnă consumul responsabil și să conștientizeze că un stil de viață ecologic implică o nutriție sănătoasă.

Limba engleză va fi principala limbă de comunicare între elevi și profesori din diferite școli, ceea ce duce la a îmbunătățirea semnificativă a abilităților lingvistice. Lucrând în echipe și prezentând lucrări de proiect, elevii își vor spori abilitățile de prezentare și TIC care le vor fi de mare beneficiu în viața lor profesională viitoare și le va oferi perspective mai bune de muncă.

Beneficiile dorite pe termen lung sunt ca participanții și familiile lor sa fie conștienți de efectele negative ale stilului lor de viață și să facă schimbările necesare pentru a avea un stil de viață cât mai ecologic; ca școlile partenere să devină mai deschise față de cooperarea internațională;  ca parteneriatele școlare să contribuie la promovarea schimburilor de elevi; ca elevii sa folosească limba engleză pentru a comunica cu colegii lor din școlile partenere; ca școlile să susțină în mod regulat cursuri suplimentare de educație durabilă și ca participanții să fie conștienți de valorile patrimoniului cultural european.

Activitățile proiectului sunt concepute astfel încât să încurajeze participarea tuturor elevilor, prin organizarea echipelor de lucru și activarea muncii în echipă între elevi. Mai mult, participanții vor avea ocazia de a interacționa direct cu colegii care au un background cultural și social diferit. Acest lucru le va oferi posibilitatea de a-și spori deschiderea spre nou, de a reduce stereotipurile și discriminarea. Profesorii vor observa noi metode de predare, vor înțelege alte sisteme educaționale și își vor lărgi perspectivele în ceea ce privește natura și mediul în care trăim. Diversitatea geografică a partenerilor va contribui la dezvoltarea calității procesului educativ și internaționalizarea școlilor implicate.